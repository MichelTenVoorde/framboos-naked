# 0. Installeren

Gedurende de cursus Besturingssystemen gaan we ons eigen mini-besturingssysteem, genaamd FramboOS, schrijven.
Dit is een besturingssysteem voor Raspberry-Pi 2 Model B.
Je vindt een sjabloon op [FramboOS].
Stap-voor-stap gaan we dit bare minimum OS uitbreiden zodat we:

* gegevens op een scherm kunnen zetten,
* taken kunnen maken en plannen,
* locks en semaforen kunnen gebruiken,
* geheugen kunnen alloceren.

De eerste stap, of eigenlijk de nulde, is het installeren van de nodige gereedschappen op je computer.
De instructies voor verschillende besturingssystemen kun je vinden in de README op [FramboOS].
Deze Git repository bevat ook de code waar je mee aan de slag kunt.

[FramboOS]: https://github.com/timjs/framboos-naked

**Let op**
FramboOS is speciaal geschreven voor dit vak, en wordt dit jaar voor het eerst gebruikt.
Dat betekent dat er jullie proefkonijnen zijn wat betreft deze aanpak.
We zullen vast en zeker kinderziektes tegenkomen.
Laat weten of de instructies voldoende zijn om het mini OS te draaien op je computer!
Al met al denken wij dat dit een leuke en motiverende manier is om meer te leren over besturingssystemen!

## Tips

* Bij het inleveren van de opdrachten dien je *de hele map* met code als *zip* (of tar, of tgz) in te leveren.
  Dat is inclusief alle `.c`, `.h`, `.s` bestanden!
* De tekst van de opdrachten staat in de cursusstructuur op yOUlearn,
  maar is ook te vinden in de map `exercises/` in de Git repository.
  Je kunt dus eventuele antwoorden op vragen direct in deze bestanden opnemen.
  Handig wanneer je toch de hele repo in moet leveren.
* Voel je vrij het hele internet te gebruiken bij het maken van de opdrachten en het oplossen van de problemen die je tegenkomt.
  Stel vragen op yOUlearn, Discord, StackOverflow, etc.
  Alles om er voor te zorgen dat je meer leert over besturingssystemen.
  **Doe één ding echter niet:**
  Publiceer géén openbare fork of kopie van de FramboOS Git repository op GitHub, Bitbucket, GitLab, of enig ander openbaar platform.
  Geef je medestudenten de kans op zelf te puzzelen en te leren,
  en breng ze niet de verleiding om antwoorden direct van jou te kopiëren!
