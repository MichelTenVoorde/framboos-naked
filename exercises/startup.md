Dag allemaal,

Dank aan diegenen die aanwezig waren bij de eerste bijeenkomst op de studiedag!
Het was een mooie en denk ik leerzame bijeenkomst.

Gedurende de komende 10 weken gaan jullie werken aan een mini besturingssysteem, genaamd FramboOS.
De nulde opdracht, het installeren van de nodige gereedschappen en het naakte basis systeem,
staat ondertussen beschreven op yOUlearn onder de cursusstructuur.
Hier hoef je niets van in te leveren.

De eerste opdracht staat ook al op yOUlearn en in de Git repo van FramboOS.
Probeer deze in te leveren vóór de volgende bijeenkomst, in dit geval dinsdag 6 december.
Op die manier blijf je bij met de stof.
Deze opdracht is vooral bedoelt om een indruk te krijgen van de code van FramboOS,
en het bekend raken met C.

FramboOS en de opdrachten zijn dit jaar nieuw.
Geef op het discussieforum op yOUlearn aan wanneer je informatie mist, iets onduidelijk is, je een spelfout vindt, etc,
dan passen wij dat zo snel mogelijk aan.

Rest ons nog één belangrijke mededeling.
Voel je vrij het hele internet te gebruiken bij het maken van de opdrachten en het oplossen van de problemen die je tegenkomt.
Stel vragen op yOUlearn, Discord, StackOverflow, etc.
Alles om er voor te zorgen dat je meer leert over besturingssystemen.
**Doe één ding echter niet:**
Publiceer géén openbare fork of kopie met jouw code en antwoorden van de FramboOS Git repository op GitHub, Bitbucket, GitLab, of enig ander openbaar platform.
Geef je medestudenten de kans op zelf te puzzelen en te leren,
en breng ze niet de verleiding om antwoorden direct van jou te kopiëren!

Veel plezier met het schrijven aan je eigen OS!

Met groet,
Team BS (Jos, Daniel, Stijn, Jeroen, Tim)